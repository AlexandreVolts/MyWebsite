---
title: La ortografio de la franca lingvo
subjects: lingvoscienco
slug: franca-ortografio
lang: eo
date: 2021-04-04T15:15+00:00
---

# La ortografio de la franca lingvo

Ĝis la XVII-a jarcento, la franca lingvo ne havis difinitan ortografion (nome, grafika kodo kiu ebligas skribi kaj transskribi la lingvon kaj ĝiajn sonojn). Tial eblis skribi kiel oni volis, kaj multaj ortografioj de la sama vorto kunekzistis. Tamen, ĉiu ŝanĝiĝas en 1635, kiam Richelieu kreas la Francan Akademion por doni
 > certajn regulojn por nia lingvo, kaj purigi ĝin, elokventigi ĝin, kaj igi ĝin kapabla trakti la artojn kaj la sciencojn<sup>1</sup>.\
 > Louis XIII Franca Reĝo (1635)

Ĝia misio devos esti plenumita per la kreo de vortaro kiu difinas la ortografion de vortoj, kies hodiaŭ ekzistas ok eldonoj, la lasta datiĝas de 1935, kaj la naŭa estas redaktanta<sup>2</sup>. La skriba kodo estos efekte difinita per la Franca Akademio, sed tio kostos lingvajn malsimplecojn kiuj intensiĝos laŭ la diversaj reformoj de la franca lingvo.\
Aliflanke, multaj maltrankviliĝas, ke la ĝenerala nivelo de ortografio de la francaj lernantoj malpliiĝas. Samtempe, la malskribebla procento (la personoj kiuj lernis kiel skribi sed kiuj forgesis) iomete malpliiĝas dum la lastaj dudek jaroj, kaj falis de 9% ĝis 7% de la franca loĝantaro, aŭ 3 milionoj da francoj<sup>3</sup>. Se en kontinenta Francio, la malfacilaĵoj rilataj al malskribeblo koncernas "nur" 7% de la loĝantaro, ĉi-tiu cifero kaŝas malegalecojn: En la Transmaraj Departamentoj kaj Regionoj, averaĝe 20% de la loĝantaro estas malskribebla<sup>4</sup>. Sammaniere, se oni maltrankviliĝas pri la kapablo de la junuloj skribi sen eraroj, la 18-35-jara nur komponas 24% de la malskribebluloj, kvankam la personoj kiuj havas pli ol 35 jarojn kovras la cetarajn 76%<sup>3</sup>. Ĉi tio eksplikeblas per la fakto, ke la uzo de la lingvo perdiĝas kun aĝo, se la skriba aktiveco ne estas petata en la profesa vivo aŭ en la persona vivo. Krome, 40% de la francoj havas fojajn malfacilaĵojn komprendi kaj uzi la skribajn sciigojn en ĉiutaga vivo<sup>5</sup> -oni nomas tiun la legokapableco-, kontraŭ 20% en Usono, 14% en Germanio aŭ 7.5% en Svedio.\
Tiam, oni povas demandi sin, se ĉi-tiu franca problemo estus pro la sendisciplineco de la franca loĝantaro koncerne ĝia ortografio, aŭ, se ne estus efektive pro tro komplika ortografio, kiu tre longigas kaj tedigas la lernadon.

## Nacia lernado kaj internacia radiado

La francaj lernantoj, dum la elementa lernejo, pasigos averaĝe 330 horojn ĉiujare lernante ilian denaskan lingvon<sup>6</sup>. Alivorte, unu triono da la tuta elementa instruado estas konsekrata por lerni la lingvon. Ĉi-tiu nombro konstante malpliiĝas kun aldono de novaj fakoj kaj la redukto de la hora kvanto konsekrata al lernado de la franca lingvo. En la 1960-aj jaroj, francaj lernantoj "profitis" de 15h da francaj lecionoj semajne en elementa lernejo, preskaŭ duono de la lerneja tempo. Ĉi-tiu falo kompreneble estas abunde bedaŭrata ĉar ĝi skve kaŭzas ĝeneralan falon de la ortografia nivelo. Tiom multaj estas tiuj, kiuj volus enmeti pli da horoj da francaj lecionoj en la instruplanon de la elemanta lernejo.\
Tamen, Francio estas preskaŭ la sola lando havanta tian problemon: En aliaj OECD-landoj, lernantoj averaĝe pasigas duonon de ĉi-tiu tempo lernante sian denaskan lingvon (175 horoj ĉiujare dum la elemanta lernejo). En Francio, oni pasigas 330 horoj ĉiujare, por finfine akiri malpli bonajn rezultojn, ĉar la francoj havas pli forte procento da mallegokapableco, kaj havas unu el la plej altaj malskribeblaj procentoj en Eŭropo. Oni povas demandi sin, se pliigi la horan kvanton por studi la francan lingvon estas kongrua, ĉar ĉi-tiuj malbonaj rezultoj ne nur povas veni de la sola fakto, ke la francoj estus "esence" malpli lertaj koncerne lingvoj.\
Sen ciferoj, sen komparoj, kaj ĉar ĝi estas nia denaska lingvo, oni ofte havas multe malpli da perspektivo pri la realaj malfacilaĵoj, kiujn kreas onia lingvo. La franca lingvo estas ofte konsiderema kiel unu de la lingvoj la plej malfacilaj kiuj fremduloj povas lerni, kaj angloparolanto kiu ŝatus lerni ĝin havos tiom da malfacilaĵoj, kvazaŭ li lernus la japanan aŭ la grekan lingvon, kies la alfabetoj malgraŭe diferencas de la angla lingvo.\
Do, la plejmulto de la fremduloj evitas la lernadon de la franca lingvo, pro ĝia skriba kodo ofte malfacila kaj kiu ne konformas al la reala prononco de la vortoj, kaj pro ĝiaj multaj kaj punaj esceptoj al la regulo. Ĝia lernado tiel malpliiĝas en multaj mondopartoj, krom en Afrika kaj en Mezoriento, kie ĝi spertas popularan revigliĝon<sup>7</sup>. Ĉi-tio afektas rekte la internacian radiadon de la franca kulturo, ĉar lerni lingvon restas la plej bona maniero interesiĝi pri la kulturo de lando, en kiu oni ne vivas.

## Kritika menso kaj ortografio

Laŭ iuj,
> "Lerni la ortografion, estas lerni pensi"\
> Edouard Bled, franca instruisto (1977)<sup>15</sup>

Fakte lerni francan ortografion estas komplika kaj puna. Ĉar la franca lingvo havas malkonsekvencan ortografion kaj kun multnombraj kaj punaj esceptoj, kiujn oni devas lerni parkere. Tiel, ortografio nur tre malofte estas pridubata, kvankam ĝi estas fundamenta lernado. Anstataŭ pridubi ĝin, oni serĉos krei tutan aron de abstraktaj konceptoj kun limigitaj difinoj, kiuj ne ekzistas en plej multaj gramatikoj de aliaj lingvoj. Ĉi tio koncernas tutan sekcion de franca gramatiko, en la nelingvoscienca senco de la termino.
> "Gramatiko estas [...] teorio de lingvo, kaj franca lerneja gramatiko ŝajnas esti teorio de la franca lingvo, dum ĝi nur estas teorio de franca ortografio."\
> André Chervel, lingvisto (1977)<sup>15</sup>

Al francaj studentoj oni tiam instruas ĉi tiun aron de konceptoj, kiel cirkonstancaj komplementoj, subordigaj konjunkcioj kaj nerektaj objektaj komplementoj, kiel se ili estus esencaj al la kompreno de la lingvo, kvankam ili servas ĉefe por pravigi la malfacilaĵojn de ĉi-lasta. Cetere, unufoje ekstere de lernejo, nur tre iom da lernantoj havos la utilecon de tiaj konceptoj, krom eble la instruistoj de la franca lingvo kaj agrégés de modernaj literoj. La kritika pensado de la studentoj do ne estas petata, oni eĉ observas la malon. Post kiam oni elĉerpas argumentojn por klarigi la ortografion, restas nur "ĝi estas tiel" kiel la fina pravigo de reguloj, kiuj, principe, estas arbitraj.

## La situacio eksterlande

Antaŭ ol klarigi la kulturajn kaj lokajn kialojn, kiuj malhelpas lingvajn reformojn en Francio, oni unue observu la situacion en la aliaj mondopartoj, por kompreni, ĉu eblas reformi lingvon kaj pro kiuj kialoj.\
Rumana lingvo unue: En la XIX-a jarcento, ĝia cirila alfabeto estis forlasita por esti anstataŭigita per latina<sup>8</sup> alfabeto. Aliaj ortografiaj reformoj sekvos tra la XX-a jarcento (ekzemple en 1904, 1953, 1993).\
La Turka Signa Revolucio de 1928 kaŭzis ŝanĝon en la tuta ortografio de la turka lingvo. Ĝia ortografio ŝanĝis el skribado en Abjad-arabo al skribo en latina alfabeto, por batali kontraŭ analfabeteco. Turka skribo ankaŭ estas strikte fonetika (unu grafemo por unu fonemo).\
La portugala lingvo reformis sin "raciigante" sian ortografion por alproksimigi ĝin tiel kiel la vortoj prononcas. Jen la vojo sekvita de ĉiuj latinaj lingvoj kaj de la germana, escepte de la franca kompreneble. Parto de sia greka heredaĵo estis tiel forigita de la lingvo por sekvi la portugalan kiel ĝi estis skribita en Brazilo. La reformo okazis en 1990 en Portugalio<sup>9</sup>, por povi prezenti la portugalan kiel oficialan lingvon de la Unuiĝintaj Nacioj, ĉar ĝis tiam la portugalaj ortografioj iĝis tro diverĝaj inter Portugalio kaj Brazilo.\
Aliaj lingvoj estis reformitaj, kaj inter alie la greka, el kiu la franca ofte asertas sian etimologion. La skribo de la greka καθαρεύουσα *("pura lingvo")* diferencis tro de la maniero prononci la vortojn. En 1976, kiam falis la diktatoreco de la koloneloj, polemiko ekestis inter grekaj καθαρεύουσα kaj δημοτική *("lingvo de la popolo")*. Finfine la greka δημοτική estos elektita kiel la oficiala lingvo, estimita pli proksima al la prononco de la vortoj<sup>11</sup>.\
Aliflanke de la terglobo, la japana lingvo reformiĝis en 1946, kie la uzo de kanaoj (hiragana kaj katakana) estis tolerita kiel anstataŭaĵo por kanji, kiuj ofte komplikiĝis skribon, precipe pri la plej oftaj vortoj kiel la nomoj de fruktoj, de legomoj, aŭ de bestoj. En Ĉinio, en 1958, grava skribreformo estis realigita, kun la kreo de simpligita ĉino (la kreo de nova kompleta skriba kodo por la ĉina). La nombro de streko de pli ol 500 sinogramoj duoniĝis (el 16 ĝis 8 strekoj averaĝe). Romanigita versio de la ĉina fonetika alfabeto, 汉语拼音 (hanyu pinyin - "kunigo de sonoj") estos oficiale reklamita en 1979, kvankam la projekto estis disvolvita kaj komence validigita en 1958<sup>15</sup>. La celo estis lingve unuigi la ĉinan teritorion kaj amase alfabetigi la loĝantaro. Poste, tio faciligis sian disvastigon tra la mondo, ekzemple kun la multiĝo de konfuceaj institutoj, kaj per la investoj, kiujn Ĉinio faras en la disvolviĝo de ĉinaj lernejoj en Afriko.

## La kazo de la franca lingvo kaj la konservado de sociaj malegalecoj

Sed, ni povus argumenti, ke ankaŭ la franca reformiĝis, kun la reformo de 1990, tiam aprobita de la Franca Akademio, kiel la reformo estis gvidita de laborgrupo de tiu Akademio. Tamen ĝi renversos sian decidon kiam la reformo efike aplikiĝos en 2016. Apliko kiu estos nedeviga, igante la antaŭreforman ortografion tiel valida kiel la postreforma ortografio. Fakte, ĉi tiu reformo estas ne-reformo: unuflanke ĝi ne taŭgas por konservativuloj, kiuj volis konservi la lingvon sendifekta, kaj aliflanke ĝi ankaŭ ne taŭgas por reformistoj, ĉar ĝi estas konsiderataj tro timemaj laŭ ili. La reformo efektive modifas ĉirkaŭ 2 400 oftajn vortojn, aŭ ĉirkaŭ 4% de la leksiko de la franca lingvo<sup>12</sup>. La ĉefa kritiko venas el la ideologio de lingva konservativismo, kontraŭa al iu ajn reformo kaj favora al konservado de la ortografio en ĝia nuna stato. Ĉi tio ebligas distingon de socia klaso per lingvo, lingvo tiam ne plu estas literatura aŭ estetika afero, sed politika afero.\
Konservi komplikan francan lingvon ebligas krei distingon inter la plej rigoraj (tiuj, kiuj plej kapablas apliki normojn), kaj la aliaj. La plej altaj sociaj klasoj tiel distingiĝas de la resto de la loĝantaro per strikta uzo de la rekomendoj de la Franca Akademio, al kiu la mezaj klasoj estas malpli sentemaj, kaj al kiuj la popularaj klasoj estas nur iom sentemaj. Ĝi ebligas pligravigi klasajn distingojn kaj konservi favoran *statu quo* al la altaj klasoj per la lingvo, per misfamigado de tiuj, kiuj suferas lingvan malsekurecon per kritiko de la formo (kaj do de la literumo) anstataŭ de la substanco. Lingva malsekureco estas fenomeno, kiu influas tiujn, kiuj konsideras, ke ilia maniero esprimi sin aŭ skribi la lingvon estas malĝusta kaj tial sentas sin nelegitima por klarigi sian vidpunkton. Ili do emos resti malantaŭe en la socio pro timo, ke aliaj juĝos ilin.\
Gravas noti, ke en la nuna stato, la ideologio de lingva konservativismo estas vaste akceptata, inkluzive de tiuj, kiuj havas la plej multajn malfacilojn apliki la regulojn de la franca lingvo. Oni povas diri, ke ĝi estas dominanta ideologio: ĝi tiel ĉeestas, ke malmultaj estas tiuj, kiuj pridubas ĝin aŭ eĉ pripensas ĝin konscie, evidente, eĉ por tiuj, kiuj suferi la ideologion. Tiusence la prezentletero dum la varbaj fazoj en kompanioj ne estas uzata por taksi la veran motivon de kandidatoj (kiu ĉiuokaze uzas jam faritajn modelojn), sed por taksi siajn skribajn kapablojn. Estas la eraroj, kiuj atestas la motivon de la kandidato, ne la celon de la prezentletero mem. Ĉi tiu praktiko povus esti komprenata en medioj, kie bona skribado necesas. Tamen, la prezentletera ekzerco ankaŭ estas praktikata en medioj, kie skribaj kapabloj estos nenecesaj. Oni tiel povas vidi, kiel lingva malsekureco kondukas al malsekureco, simple malfaciligante aliron al dungado.

## La kunteksto de kreaĵo de la Franca Akademio

Lingvo, longe antaŭ esti kultura kaj "estetika" (se tio signifas ion), havas antaŭ ĉio praktikan celon: komuniki kun aliaj. Tiel, lingvo kun komplika ortografio emas pli simpliĝi per uzo por optimumigi sian ĉefan funkcion, komunikadon. Krom se premo neebligas ĝin. Tiusence Richelieu tre bone komprenis, ke la lingvo-afero povus iri multe pli ol simpla komunikado kaj fariĝi ĝin eminente politika. Tiutempe (en la 17-a jarcento), malmultaj homoj sciis skribi kaj malmultaj uzis ĝin. La franca lingvo ne lingve unuigas la teritorion kaj plejparto de "francoj" estas dulingvaj aŭ trilingvaj, pro la hegemonieco de regionaj lingvoj. La franca estas esence la lingvo de la nobeloj kaj la burĝaro, alivorte, la lingvo de potenco. Cetere povaj homoj havis neniun utilon agi por, ke la popularaj klasoj kaj la konkeritaj regionoj parolu la francan lingvon: Ne regi la lingvon de povo, igas nelegitime reklamacii la povon.\
Richelieu tre bone komprenis ĉi tion, kaj, kiam li kreis la Franca Akademio, ĝia vortaro kaj ĝiaj rekomendoj plene turniĝis al la tiamaj nobelaroj por permesi al ili distingi sin de tiuj, kiuj parolis la "malbonan" francan lingvon. Resume, lingvo fariĝas grava afero de povo, kiu dispuŝas tiujn, kiuj ne regas ĉiujn ĝiajn subtilaĵojn. En 1835, la Franca Akademio eĉ enkondukis novan reformon por pli komplikigi la lingvon, aldonante etimologiajn konsonantojn kaj duoblajn konsonantojn al serio de vortoj, kiuj ne havis<sup>13</sup>.\
La Franca Akademio ankoraŭ respondecas hodiaŭ pri reguligo de la gramatiko kaj ortografio de la franca lingvo. Ĝi funkcias elitisme, per kunligo (ĝiaj estontaj membroj estas elektitaj de la nunaj membroj - La Eternuloj), kaj ĉi tio dum neniu el la membroj de la Franca Akademio estas lingvisto. La Franca Akademio konsistas el homoj, kiuj "ilustris la francan lingvon". Nome poetoj, filozofoj, verkistoj kaj literaturrecenzistoj, kaj eĉ politikistoj<sup>14</sup>. Resume homoj, kiuj ĉiutage manipulas la francan lingvon, por kiuj lingvo estas laborilo, kaj ne ilo por pripensado. Ni povas supozi, ke ili regas ĝisfunde la ortografiajn regulojn. Ili do estas homoj, kiuj tute ne interesas vidi la lingvon evolui. Sammaniere tre malmultaj el ili interesas pri la politikaj demandoj kreitaj per la lingvo kaj ĝia uzo: La problemo estas la franca lingvo, ne la francoj! Kiam oni konas lingvon kiel la malantaŭa mano, reformo signifas signifan perdon de akiroj, kaj eble eĉ perdon de povo. Tiusence la membroj de la Franca Akademio havas ĉiun intereson konservi la lingvon en ĝia komplikeco.

## La lingva konservativismo

Unu el la ĉefaj argumentoj de la konservativuloj pri la franca estas la konservado de la franca kulturo. Tiel, disvolvi la francan, ĝi estus subfosi francan kulturon, la riĉecon *(por kompreni: la kompleksecon)* de la lingvo reflektas la riĉecon de la kulturo de la lando. Ĉu la hispana kulturo do estus pli malriĉa? Kaj ĉu la reformoj entreprenitaj en Turkio, Japanio aŭ Rumanio (inter aliaj) malriĉigis la kulturon de ĉi tiuj landoj? Ĉu iliaj loĝantaroj fariĝis malpli inteligentaj? Ĉi tio do konfirmus la deklarojn de tiuj, kiuj estas kortuŝitaj de "stultaĵo" de la loĝantaro. Kompreneble, ĉi tio ne estas la vero, kaj la simpleco aŭ komplekseco de lingvo neniel atestas la kulturan riĉecon de la Nacio, kiu portas ĝin. La reformoj de aliaj landoj ne kaŭzis perdon de kultura identeco (krom eble, en kazo de Turkio, kiu, ŝanĝante la alfabeton en 1928, igis ĉiujn malnovajn tekstojn nelegeblaj de loĝantaro).\
Lingvoj evoluas, kaj sammaniere en la franca komplikiĝis legi Montaigne, Rabelais aŭ Molière (la originalaj tekstoj, ne reeldonitaj), aŭ tekstojn en la malnovfranca kiel la kantoj de Roland, sen ke la evoluo damaĝas la internan kvaliton de ĉi tiuj verkoj. Sen ke tio ankaŭ malhelpi ilian reeldonon en pli moderna franca lingvo por ke ĉi tiuj verkoj restu alireblaj. Fine oni povus diri, ke simpligi la lingvon signifus malriĉigi ĝin kaj igi homojn pli stultaj. Sed simpligo de la lingvo ebligas pliigi la nombron de majstritaj vortoj: Se oni malpli devas zorgi pri kiel la vortoj estas skribataj, lerni pli da vortoj fariĝas pli facila. Ĉi tio faciligas profundan lernadon de la lingvo kaj disvolvas la leksikon. Krome, ortografio pli proksima al prononco ebligas lerni legi pli rapide kaj pli bone, progresi pli rapide en la akiro de informoj kaj do en la lernado ĝenerale. Ĝi ankaŭ helpus redukti la indicon de malskribebluloj kaj mallegokapableco, anstataŭ demandi homojn fari ekstran penon por regi la lingvon. La ŝparita tempo lerni la pli facilan lingvon povus esti 
profitdonigita per praktikado de aliaj lernofakoj, aŭ per studado de la lingvo multe pli profunda.

## Fontoj
 1. [L'histoire de l'Académie Française *(Académie Française)*](http://www.academie-francaise.fr/linstitution/lhistoire)
2. [Editions du dictionnaire de l'Académie Française *(Académie Française)*](http://www.academie-francaise.fr/le-dictionnaire/la-9e-edition)
3. [ Taux d'illéttrisme en France *(Agence Nationale de la Lutte Contre L'Illéttrisme (ANLCI))*](http://www.anlci.gouv.fr/Illettrisme/Les-chiffres/Niveau-national)
4. [Carte de l'illéttrisme *(ANLCI)*](http://www.anlci.gouv.fr/En-region)
5. [ Literacy in the Information Age *(OCDE)*](https://www.oecd.org/education/skills-beyond-school/41529765.pdf)
*Noto: La rezultoj de la studo ne estis publikigitaj en Francio, ĉar la publikaj aŭtoritatoj dubis pri la valideco de la rezultoj. Tiel, Francio ne estas en la fina studo farita de OECD ĉar ĝi retiriĝis de la enketo post la publikigo de la unuaj rezultoj.*

6. [Horaires d'enseignement des écoles maternelles et élémentaires *(Ministère de l'éducation nationale, de la jeunesse et des sports)*](https://www.education.gouv.fr/bo/15/Hebdo44/MENE1526553A.htm) 
7. [Apprentissage du français dans le monde: Etat des lieux et tendances *(Organisation International de la Francophonie (OIF).*](http://observatoire.francophonie.org/wp-content/uploads/2018/11/Apprentissage-Etat-des-lieux-tendances.pdf)
8. [Glossariu care coprinde vorbele d'in limb'a româna *(Archive)*](https://archive.org/details/glossariucareco00massgoog)
9. [Accord Orthographique de la langue (1990) *(Archive)*](http://download.uol.com.br/educacao/UOL_Educacao_Integra_do_Acordo_Ortografico.pdf)
10. [La question linguistique grecque *(Wikipédia)*](https://fr.wikipedia.org/wiki/Question_linguistique_grecque)
11. [Réctification orthographique du français *(Wikipédia)*](https://fr.wikipedia.org/wiki/Rectifications_orthographiques_du_fran%C3%A7ais_en_1990#Modifications_apport%C3%A9es)
12. [Sixième édition du dictionnaire (Académie Française)](http://www.academie-francaise.fr/le-dictionnaire-les-neuf-prefaces/sixieme-preface)
13. [Les quarante aujourd'hui (Académie Française)](http://www.academie-francaise.fr/les-immortels/les-quarante-aujourdhui)
14. [Mystification de la grammaire scolaire *(Emission télévisée Apostrophe (Youtube))*](https://www.youtube.com/watch?v=j1znx2ivErI)
15. [Viviane Alleton - L'écriture Chinoise *(Editions Albin Michel)*](https://www.albin-michel.fr/ouvrages/lecriture-chinoise-9782226179180)